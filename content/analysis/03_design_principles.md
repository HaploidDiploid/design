---
Title: Principles
Description: Design Principles 03
Template: analysis
images:
    - alt: Full page Doctors Without Borders
      url: doctorswithoutborders.png
    - alt: Full page Gates Foundation
      url: billmelindagatesfoundation.png
    - alt: Full page planet water
      url: planetwater.png
---

<div class="kmom-sidenav">
    <p><a href="01_colors"><i class="fas fa-dice-one"></i> Colors</a></p>
    <p><a href="02_load"><i class="fas fa-dice-two"></i> Load</a></p>
    <p><a href="03_design_principles"><i class="fas fa-dice-three"></i> Design Principles</a></p>
</div>     

**Designprinciper**
===========

I denna analysrapport kommer fokus ligga på hur tre utvalda hemsidor har använt sig av de olika designprinciper som lärts ut under kursen.     
Webbplatsernas mål och syfte kommer kommenteras, såväl som designen generella helhet, huruvida det gynnar sidans syfte, samt vilket känslointryck besökaren får av sidans design  och utförande.
Ett urval av de designprinciper som används kommer att diskuteras, kommenteras och exemplifieras och en jämförelse mellan de olika sidorna kommer göras.    


**Urval**
=======
Urvalet för denna undersökning består av de tre webbsidorna:       
 >>** - [Planet-Water.org](https://planet-water.org/)** *- En 'non-profit'- organisation som kämpar för att ge rent vatten till världens mest utsatta människor.*      
 >>** - [GatesFoundation.org](https://www.gatesfoundation.org/)** *- En välgörenhetsorganisation inriktad på att ge utbildning, sjukvård och livsnödvändig infrastruktur åt utsatta folkgrupper världen över.*      
 >>** - [DoctorsWithoutBorders.org](https://www.doctorswithoutborders.org/)** *- En välgörenhetsorganisation med inriktning på rent vatten, malariabehandling, Terapeutisk föda och övriga medicinska behov.*      


Urvalet består av tre stycken webbsidor som alla representerar någon form av välgörenhetsorganisation. Att skänka pengar och tid till välgörenhet är beundransvärt och altruistiskt och många människor funderar troligtvis på vilken organisation som bäst kan dra nytta av de pengar som skänks. Denna analys kommer **inte** att utröna vilken organisation som bäst förtjänar ens stöd, ej heller vilket ändamål som är mest akut eller viktigt för närvarande. 
Tanken bakom urvalet är att till viss del öppna upp för större medvetenhet om de olika organisationerna.     

**Bakgrund**
=========
Till grund för analysen ligger följande:
    >>**kurslitteraturen "The Principles of Beautiful Web Design" (4:th ed.)** * av Jason Beaird, James George och Alex Walker*     
    >>**[Föreläsningarna av Emil Folino på Zoom/Youtube](https://www.youtube.com/c/DbwebbSe/featured)**      
    >>**[Spellistan om Designprpinciper och element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)**      

-Samt en del kunskap skribenten tagit till sig genom livserfarenhet, intresse och ett par år som bildlärare på en grundskola. Allt som nämnts ovan har varit till stöd för analysmetoden.     

**[Planet-Water.org](https://planet-water.org/)**
===========

Planet-Water.org jobbar aktivt med att förbättra tillgången till rent dricksvatten för utsatta samhällen jorden runt, vilket framgår tydligt så fort besökaren hamnar på sidan.     
Besökaren möts direkt av en inbäddad film, tvärs över hela sidans bredd. Den startar inte av sig själv utan besökaren ges möjligheten att själv välja om hen vill se budskapet organisationen vill framföra.     
Webbplatsens syfte är att informera om verksamheten, dess värdegrund och framsteg. Möjligheten att donera till organisationen månadsvis tydliggörs på flera ställen på sidan.    
Ett medvetet val av färgschema syns och organisationen har använt sig av olika skalor av blått, kanske för att ge användaren kopplingar till vatten.    
En del iögonfallande element värda att nämnas är;     
1. Flip- funktionen för informationsrutorna mitt på sidan. Effekten är visserligen inte strikt nödvändig, men det får läsaren att stanna upp och närmare se vad det står.
2. Statisk bildbakgrund med scrollande innehåll. På ett flertal ställen på webbsidan finns vackra bilder av glada barn och folksamlingar som dricker vatten, håller upp vattenglas och rent allmänt trivs med sitt nyblivet säkrade färskvattenbestånd. Effekten, som består i att sidans text och övriga innehåll scrollas ovanpå tidigare nämnda bilder, är mycket angenäm och ger intrycket av att det finns gott om bilder och övrig dokumentation över organisationens arbete och framsteg. Lekfullt, men seriöst, sammanfattningsvis.
3. Zoom- effekt på bilder (längre ner på sidan) när användaren håller muspekaren över dem.     
Det är en enkel effekt att applicera med css (se exempel på **[codepen](https://codepen.io/nxworld/pen/ZYNOBZ)**), men ack så effektivt och verkningsfullt.      
4. Infographics, rutor med ikonliknande grafik och korta, klatchiga rubriker, ligger på flera ställen över sidan och ger låttläst, enkel och effektiv information åt läsaren.

De ovan nämnda designelementen är genomgående över samtliga undersidor och temat är tydligt, enhetligt och lättåtkomligt.
fyra solar.

**[GatesFoundation.org](https://www.gatesfoundation.org/)**
============
Bill & Melinda Gates Foundation startades 1997 av miljardärsparet Bill och Melinda Gates, efter att de läst en tidningsartikel om att miljontals barn i fattiga länder dör av vattenburna sjukdomar som redan eliminerats i västvärlden för länge sedan. Organisationen har breddat sin verksamhet från att tillhandahålla vaccin, rent vatten och sjukvård till att även bekosta uppbyggnad av skolor, bibliotek, forskningscenter, jordbruk, tobak- och drogkontroll med mycket mera.     
Fokus ligger på att genom jämlikhet, filantropi och tekniskt innovativa medel utveckla de sämre belevade samhällena mot en framtid där de i positiv utveckling gör sig självständiga från västvärlden och främjar en hållbar och självförsörjande ekonomi.      

Webbsidan finns tillgänglig på Engelska, Kinesiska (Mandarin) och Hindi och ger intrycket av att vara till för bland annat potentiella volontärer och donatorer. Besökaren får utförlig information om vad organisationen står för, hur arbetet går till, var organisationen går att finna, samt hur volontärer kan involvera sig i arbetet.    
Webbsidan ger ett proffsigt och enkelt intryck med enkla färger, cirkelformade bildelement, stora förklarande rubriker och informativa texter. Varje artikel på startsidan är kortfattad och lätt att ta till sig för läsaren, och intill artiklarna finns länkar för läsaren att finna mer information.
Det är tydligt att sidan riktar sig till läsare som redan innan besöket har ett intresse av att veta mer om organisationen, då den inte verkar speciellt "reklamig" till utseendet, utan mer rakt på sak, informativ, korrekt och saklig.     

Huvudmenyn och headern i ovankant på sidan är tunn och enkel, innehåller i ursprungsläge endast "hamburgermeny", Välgörenhetens logotyp, ett sökfält och en dropdown-meny för språkval. Färgtemat är komplementerande mörkgrå och himmelsblått mot ljust vit bakgrund, underrubriker går i rött och brödtext i svart. 

Överst på alla undersidor finner läsaren en stilfull bild som representerar budskapet, med ett infällt citat eller en ingress med referens till artikeln under.

Temat är tydligt representerat över samtliga undersidor och ger ett professionellt och genomtänkt intryck.
Fyra solar.

**[DoctorsWithoutBorders.org](https://www.doctorswithoutborders.org/)**
============

Doctors Without Borders, eller Medecins Sans Frontieres (MSF) som organisationen också heter, arbetar världen runt för att tillhandahålla sjukvård och medicin till folk och länder där dessa resurser inte räcker till. Organisationen grundades av en grupp unga läkare år 1971 och har hjälpt och behandlat tiotals miljoner människor sedan dess. MSF belönades med Alfred Nobels Fredspris år 1999 och drivs idag helt och hållet av frivilliga donationer och volontärer.
Organisationen följer universell medicinsk etik och ställer sig neutrala i konflikter. Man ser inom organisationen främst till individens behov och bistår människor i nöd oavsett religion, övertygelse, politisk anknytning eller etnicitet.      
Webbsidans färgtema går i rött och vitt, efter organisationens logotyp. Förstasidan bjuder på nyheter om organisationens arbete i form av en heltäckande banner med klickbar rubriktext och  artikelbilder i enhetligt 4*5- format i grid- rutor med klickbara underrubriker för att komma till respektive artikel. Även övrig information, såsom hur man blir månadsdonator, vad man kan göra för att hjälpa flyktingar och information om rådande kriser är länkat med denna metod.     
Presentationen av artiklarna och djuplodande informativa undersidor görs över samttliga undersidor genomgående genom att för läsaren visa upp en beskrivande bild i uniformt format och i närhet av bilden tillhandahålla länkande rubrik och underrubrik.
Headern är "sticky" till toppen på sidan och innehåller meny och länkar, samt en emfaserad länk till undersidan för donation. 
Footern för samtliga undersidor innehåller ett talande statistikdiagram över hur pengarna som doneras används, samt sociala medier- länkar, nyhetsbrevsformulär och sedvanlig kontaktinformationslänkar.    
Temat är klart och tydligt, koncist för ändamålet, och fotografierna som används flitigt och väl på sidan förmedlar ett brådskande och viktigt budskap - Hjälp där det behövs mest.
Fyra solar.

Sammanfattningsvis
=============
Det mest påfallande designkonceptet som ger märkbar skillnad på webbsidornas teman är färgvalen.
Det är stor skillnad i utseendet på de olika webbsidor denna analys fokuserat på. Den mindre välkända organisationen Planet Water använder sig av bildeffekter, animationer och starka, ljusa färger och ger ett glatt och llekfullt intryck.     
Gates Foundation lägger fokus på ett professionellt, sakligt och korrekt intryck för läsaren och ämnar inte locka folk att donera pengar utan vill förmedla information till användaren. Färgvalet är subtilt, enkelt och avskalat.
Någonstans mittemellan de båda ovanstående sidorna finner man MSF's webbsida. Användaren blir genast vid första besöket varse hur brådskande och nödvändiga donationerna är, men bjuds även på sakligt skrivna artiklar och information direkt på indexsidan. Sidan använder röd signalfärg och förmedlar brådskande och akut känsla hos användaren.

Min egen sida
==============
Att analysera min egen webbsida känns i sammanhanget något märkligt, men låt gå.
Sidans design är sparsam och enkel. Färgvalet på Portfolio-sidan går för det ljusa temat monokromt i ljusgrönt för bakgrunden och mörkt grön för footer, samt accentfärg som bakgrund till klickbara rubriker, med mera. I det mörka temat ändras mörgrönt till Orange och bakgrundsfärgen blir mörkt rödgrön, nästan svart. Det ljusa temat har svart färg på brödtext och rubriker, medan det mörka temat använder sig av ljus röd, nästan vit färg för texten.
Headern består av ett fotografi av en himmel i blågrön ton, en logotyp föreställande en hatt och mustasch, negativt speglat på svart kvadratisk bakgrund med rundade hörn på övre vänster och nedre höger sida. Sidmenyn i headern består av enkel text med versal för begynnelsebokstaven, inga ikoner. Footern innehåller en kortfattad text och ikoner för sociala medier, dark mode och destroy session.
Sidans syfte är att visa upp färdigheter som skaparen tillskansat sig genom studier i kursen **"PA1436 H20 lp2 Teknisk webbdesign och användbarhet"**, en distansutbildning vid Blekinge Tekniska Högskola.
Rent allmänt kännetecknas sidan av dess minimalistiska enkelhet, korthet och saklighet i fråga om dess syfte. 
Sidan använder sig av lugna färger, enkla bildelement, minimalistisk sidnavigering och fokus på text, information och redovisningsmaterial. Galleriet använder sig av extremt högupplösta bilder om man vill se närmare på dem, men förprocesserar dem till en storlek som gör sidan snabbare att ladda.
Helhetsintrycket som sidan vill förmedla är att användaren bjuds in att stanna upp, slappna av, läsa, klicka runt och ta del av informationen som bjuds. Det finns ingen stress, bara kunskap.
Vissa uppdateringar kan vara lämpliga att göra, dels för att uppnå högsta möjliga resultat för tillgänglighet (accessibility i Google Lighthouse), vilket i skrivande stund ligger på 95 av 100 och kan förbättras.
En del estetiskt tilltalande effekter såsom bildzoomningar vid "hover" i galleriet och dylikt kan givetvis tillfogas, men bör lämpligtvis användas försiktigt för att inte förstöra helhetsintrycket.
Fyra solar.

**Skrivet av**
==============
Joacim Holm


**Screenshots**
===============
Nedan visas screenshots över de analyserade sidorna. Klicka gärna för att se dem i full storlek.
